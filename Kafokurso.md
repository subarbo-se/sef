# Kafokurso &ndash; esperanto till kaffet

## Bakgrund

Det här är förmodligen ingen ny idé, eller åtminstone inte helt ny, utan mest bara en anpassning av befintligt läromaterial.

Klubbar eller grupper som träffas på något kafé och fikar tillsammans och pratar esperanto i möjligaste mån under tiden som "aktivitet" är nog så bra för medlemmar som redan kan språket litegrann, eller eventuella nya som lärt sej på egen hand först och sedan hittat gruppen för att prova att praktisera. Däremot kanske det blir exkluderande för en komplett nybörjare som råkar på gruppen och blir nyfiken. För att vara förberedd för sådan eventualitet, vore det bra att ha ett enkelt "kursmaterial" att använda i en fikasituation. Motsvarande material för andra situationer, exempelvis något enkelt kortspel eller brädspel (Finns i sjön, Fia), som då utökar med färger, de olika spelkortens namn, räkneord, pjäser, osv. &ndash; se _Utökningar_

## Kursmaterialet

Materialet kan bestå av kort (papperslappar) med bilder och glosor på esperanto för olika saker på fikabordet, till exempel:

* kaffekopp

* tekopp

* kopp

* glas

* kaffe

* te

* kaka

* bulle

* mjölk

* saft

* sked

* socker

* honung

* kanna

* servett

* stol

* bord

* duk

* ...och så vidare

  

Andra kort har användbara fraser, exempelvis:

* Vill du ha ... ?
* Ja, tack
* Nej, tack
* Jag skulle vilja ha ...
* Jag heter ...
* Jag kommer ifrån ...
* Jag jobbar med ...
* Vad heter du?
* Varifrån kommer du?
* Vad jobbar du med?
* Saluton, Sal
* Bonan tagon
* Bonvenon
* Ĝis la revido, Ĝis

I princip är det alltså hjälpmedel för "direktmetoden": självklart kan man bara peka på föremålen och säga vad det heter på esperanto, men det kan ju underlätta att se orden och fraserna utskrivna, inte bara lära på gehör.

## Tillverkning

För ett mer professionellt intryck bör kanske korten vara utskrivna på kartong och med tydliga bilder, kanske till och med i färg, men det går så klart att bara skriva för hand och rita för hand på papperslappar. Förmodligen går det utmärkt att göra korten i något ordbehandlingsprogram, t.ex. Word, eller presentationsprogram som Powerpoint, en sida per kort, och sedan skriva ut 4 eller 8 kort per A4 (små kanske är mer behändiga att ha med, men ålderssynta personer behöver kanske kunna läsa texten). Genom att göra filerna tillgängliga, kan man utöka gloslistan och fraserna vid behov.

## Utökningar

Förutom ord kring fikabordet kan man förstås tänka sej att göra ytterligare kort för ord och fraser för att kunna spela enkla kort- eller brädspel, antingen specifika för ett visst spel, eller mer generella att tillämpa på något godtyckligt spel.

Utöver glosor och fraser går det förstås också att skriva ihop färdiga dialoger där orden och fraserna används i ett sammanhang att "spela upp", men att känna att man kan ha ett faktiskt samtal, om än lite stapplande, på ett nytt språk, kan nog vara mer givande.

Digitaliserat: förmodligen skulle man kunna ha korten och fraserna som sidor i en PDF eller e-bok som man kan bläddra fram och tillbaka mellan, eller söka i, och visa upp på telefon eller surfplatta, kanske rentav göra en app som även spelar upp uttalet, men då blir det förstås besvärligare att göra egna utökningar.