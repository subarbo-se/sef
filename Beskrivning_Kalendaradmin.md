# Kalenderadministratör

## Inledning

Kalenderadministratören, eller "kalendara moŝto" i brist på bättre benämning, har till uppgift att hålla kontakt med klubbar och grupper så att kalendern på hemsidan hålls uppdaterad med kommande aktiviteter.

Administratören bör också, i de fall det är lämpligt, exempelvis större träffar eller evenemang som kan vara av intresse för esperantister internationellt, lägga in evenemang i den internationella evenemangskalendern (URL) samt skicka en sammanfattning av vid manusstopp kända kommande evenemang till La Espero.

## Beskrivning

Kalendern på hemsidan fyller en mycket viktig funktion i många avseenden:

* För besökare ur "allmänheten" visar den att det faktiskt händer saker i esperantorörelsen i Sverige.
* För medlemmar och esperantister i Sverige och i förekommande fall grannländer, kan den både ge inspiration till att anordna likartade aktiviteter lokalt, men presenterar också evenemang att delta i.
* För esperantister från andra länder kan ett evenemang vara ett skäl för en resa.