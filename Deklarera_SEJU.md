# Deklarera för SEJU

Detta dokument beskriver hur man fyller i deklarationsblanketten för SEJU.

## Introduktion

Ungdomsförbundet SEJU, org. nr 802412-6750, gjordes vilande enligt årsmötesbeslut 2015, men måste likväl lämna in deklarationsblankett. Firmatecknare för SEJU är SEF:s sittande ordförande eller kassör, var för sej, så det måste alltså vara någon av dem som skriver under blanketten.

### Fyll i deklarationsblanketten

SEJUs verksamhetsår följer kalenderåret, alltså fram till 31 december, och deklarationen ska postas så att den kommer in **senast 1 augusti**. Adressen står på blanketten.

Normalt har SEJU ingen verksamhet eftersom organisationen är vilande, och således inga inkomster i form av medlemsavgifter, eller utgifter. Därför behöver bara första sidan av blanketten **Inkomstdeklaration 3: ideella föreningar, stiftelser, m.fl.** (INK3) fyllas i och skickas in:

* Fyll i fältet datum för underskrift med aktuellt datum.
* Under Underlag för inkomstskatt:
  * Fyll i fält 1.1 Överskott med 0.
  * Fyll i fält 1.2 Underskott med 0.
* Underteckna i fältet behörig firmatecknare och skriv namnförtydligande.
* Ange lämpligtvis SEFs telefonnummer, 08-34 08 00.
* Posta blanketten till Skatteverket.